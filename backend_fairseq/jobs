Yeet Emaa g̲o'ohl sg̲a'nist.
Sdilit ts'iits't.
Yukw dim t'aahl sim maa'ydiit,
sindok̲diithl ha'aks.
Ts'ilim 'nidiit.
Ginis Ts'iits't Emaa aloohl anaayim isbawdis.
'Wadiit wil 'weexsw sim maa'y.
Helthl t'aahlxws Emaa.
Iit gya'as Emaahl lalt.
Baasxis Emaahl lalt.
K'eek̲xwt Emaa.
Akst lo'op wil 'wihl wildiit.
Hlikst Emaa lax̲ lo'opgi.
Mooji deexit.
T'ugwandinthl g̲aldim t'aahlxw[t].
Ii lakhl t'aahlxws Emaa.
Ii hats'im hoo sit'aa'mat.
Hats'im hoo midinthl g̲aldim t'aahlxwt.
Ii ha'wdiit.
Ginis Emaat Ye'e't ahl sim maa'y, t'aahlxw[t], iit dawdinhl manit.
"Dim ixsda ji hlaa maadim," diyat Ts'iits't.
